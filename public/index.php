<!DOCTYPE html>
<html lang="nl">
    <head>
        <meta charset="utf-8">
        <meta name="author" content="Jonathan van der Ceelen">
        <meta name="description" content="Mijn gedachtenspinsels online op een pagina">
        <meta name="viewport" content="width=device-width, initial-scale=1.0">
        <title>Gedachtenspinsels | Jonathan van der Ceelen</title>
        <link href="https://fonts.googleapis.com/css?family=Sawarabi+Mincho" rel="stylesheet">
        <link rel="stylesheet/less" href="style/style.less">
        <script type="text/javascript" src="script/less.min.js"></script>
        <script type="text/javascript" src="script/jquery-2.2.2.min.js"></script>
        <script type="text/javascript" src="script/script.js"></script>
    </head>
    <body>
        <div class="container">
            <h1>Mijn gedachten:</h1>
            <div class="flex">
                <main>
                    <article>
                        <h2>Angst</h2>
                        <section class="article__body">
                            <p>
                                Angst is als die verwarde feestganger die telkens je huis komt binnenvallen, getooid met feestmuts, slingers om zijn nek en een feesttoeter in z’n mond. "Is het feest al begonnen!?", vraagt hij enthousiast? "Nee, nee, Angst, het feest is vanavond pas."
                                <br />
                                Je laat hem even bijkomen in de woonkamer op de bank, tot hij wat gekalmeerd is. Vervolgens druipt hij dan vanzelf af. In de deuropening kijkt hij nog even hoopvol om en vraagt, "weet je zeker dat het niet nu is?".
                                <br /><br />
                                Ik knik, "Vanavond pas, Angst, vanavond pas".
                            </p>
                        </section>
                    </article>

                    <article>
                        <h2>Baby we'll be fine</h2>
                        <section class="article__body">
                            <p>De deurbel gaat over. Na een aantal seconden klikt de deur open. Met een zucht ga ik op een van de stoelen in de gang zitten. Ik sta weer op en loop door de gang, te onrustig om stil te zitten. "Duurt het wachten je te lang?", vraagt een langskomende psycholoog. "Nee, hoor", antwoord ik, "ik zit er letterlijk pas tien seconden". Ik ga weer zitten. Na enkele minuten verschijnt Maarten naast me in de deuropening. "Zit je hier? Wil je wat te drinken?". "Een glas water, alsjeblieft." Wat is er toch met deze plek? Had ik hier niet moeten gaan zitten? Is dit de wachtplek voor de ongeduldigen? Ik ga de spreekkamer binnen en even later brengt Maarten twee glazen water. "Zo, ik zie dat je je laptop erbij hebt gepakt." "Ja", antwoord ik, "er gebeurde vanochtend het een en ander en toen heb ik het direct opgeschreven". Ik begin hardop te lezen, "10 uur, ik voel me gespannen. Weet niet zo goed waarom, waardoor..."</p>
                            <p>Na het verhaal aan Maarten verteld te hebben, kijkt hij me verwachtingsvol aan. Oh ja, het is nu de bedoeling dat ik zelf oplossingen aandraag. "Ok, ik ga maar het voortouw nemen", begin ik. "Ik denk dat het iets te maken heeft met…" Ons gesprek brengt ons al snel op het thema van angst. Angst waarvoor? Angst voor een paniekaanval. Wat is daar zo eng aan? Ik denk dat het een voorbode is, de eerste stappen op weg naar een situatie waaruit ik niet kan ontsnappen. Een situatie waarin ik mijn huis niet meer uit durf en waar ik zielig en alleen zal eindigen, verlaten. "Kijk eens naar die angst. Wat voor gevoelens komen er bij je op?", vraagt Maarten.</p>
                            <p>Ik ga bij mijn gevoelens te rade. Wat vertellen ze me? Welke komen boven drijven? Welke emoties voel ik nu? Geen. Geen emoties. Geen woede, verdriet of angst. Ik zit nog steeds aan de tafel, met mijn ogen gesloten. Dan ineens voel ik me kleiner worden. De wanden van de kamer schieten van me weg. De ruimte groeit, en ik krimp. De tafel en de stoelen krimpen met me mee. Maarten is verdwenen. Angstig kijk ik om me heen. Al die leegte, zoveel ruimte. Onheilspellend. Ik ben aan mezelf overgeleverd. Nu moet ik uiteindelijk wel naar mezelf kijken. Mijn gevoelens, mijn innerlijke ik onder ogen komen. Ik blijf aan tafel zitten, met mijn handen in het haar, mijn ogen gesloten. Ik probeer al die leegte buiten te sluiten. Het omringt me, is onvoorspelbaar, oncontroleerbaar. Talloze mogelijkheden en gevaren. De leegte dringt zich aan me op, drukt op me.</p>
                            <p>Ik ga staan. Voorzichtig loop ik rond de tafel. De eerste passen zijn wijfelachtig. Vooruit, om de tafel moet toch lukken. Met mijn linkerhand op het tafelblad loop ik voorzichtig een rondje. Daarna kijk ik over mijn rechterschouder de leegte in. Heel in de verte zie ik een wand. De kamer is ondertussen geen kamer meer, maar een fabriekshal. Ik ga weer zitten en leg mijn handen voor me op tafel. Het rondje om de tafel ging goed. Wat kan ik hier nog meer doen? Ik zet me af en kom vanuit mijn zittende houding in een handstand. Zo, daarmee zijn wat mij betreft de mogelijkheden die deze opstelling me biedt voorlopig uitgeput. Ik land naast de tafel en verleg mijn blik naar de overkant, naar de wand van de hal. Zal ik de oversteek wagen? Ik zet me schrap tegen de tafel en dan... zet ik me af.  Ik waad door de leegte.</p>
                            <p>Uiteindelijk bereik ik de wand. Hij is glad en koel onder mijn vingers, geruststellend. Ik heb de sprong gewaagd, ik heb het gehaald! Ik laat de vingertoppen van mijn rechterhand over het oppervlak strijken en volg de wand. Rechts voel ik me beschermd. Rechts is veilig, vast. Daar vandaan kan niets me raken. Ik stuit op een hoek en blijf de wand volgen. Ik stuit op een volgende hoek en blijf de wand volgen. Ik ben nu precies tegenover het punt waar ik voor het eerst de wand raakte. Hier houd ik stil en zet me weer schrap. Ik zet me af, ik steek over. Opnieuw waad ik door de leegte… en bereik mijn doel: de tafel. Dit ging goed! Triomfantelijk kijk ik om me heen en besef me dat ik nog geen enkele opening, geen enkele uitweg uit deze hal heb ontdekt. Zou ik hier opgesloten zitten? Voor altijd in deze hal? Langzaam bekruipt de angst me.</p>
                            <p>Nee! Er moet een uitweg zijn. Er zál een uitweg zijn! Ik klim op tafel. Ik trek de stoelen erop en stapel ze een voor een op elkaar. Dan begin ik te klimmen. De stoelen reiken hoog en als ik uiteindelijk boven ben kan ik het dak zien. Het bestaat uit ruiten, rijen van ruiten. Ik kan ze bijna aanraken! Ik zet me af en spring naar het netwerk van metalen buizen dat zich als een spinnenweb onder het glas uitbreidt. Ik klamp me stevig vast en laat het netwerk me meevoeren. Hoger en hoger. Als een spin kruip ik over de buizen en ik ben ervan overtuigd: ergens bevindt zich een uitweg. Ergens staat een raam open. Een raam waardoor ik naar buiten kan kruipen, een nieuwe wereld in.</p>
                        </section>
                    </article>

                    <article>
                        <h2>Afwijzing</h2>
                        <section class="article__body">
                            <p>Hoi afwijzing, ik weet dat je er bent. Ik probeer je niet te zien, maar je bent er toch.
                            Ik weet dat je me probeert te helpen. Probeert me te behoeden voor toekomstige fouten en pijn.
                            Dat is lief van je. Ik waardeer het. Je bedoelt het goed. Je hebt het beste met me voor.</p>
                            <p>Toch ga ik die fouten maken. Toch ga ik die pijn ervaren.</p>
                            <p>Wat is het leven zonder?</p>
                        </section>
                    </article>
                </main>
                <aside>
                    <div class="article__index"></div>
                </aside>
            </div>
        </div>
    </body>
</html>
